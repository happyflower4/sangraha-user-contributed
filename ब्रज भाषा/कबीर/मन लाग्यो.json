{"author":"कबीर","lang":"ब्रज भाषा","genre":"कविता","text":"मन लाग्यो मेरो यार फ़कीरी में॥\n\nजो सुख पाऊँ राम भजन में\nसो सुख नाहिं अमीरी में\nमन लाग्यो मेरो यार फ़कीरी में॥\n\nभला बुरा सब का सुनलीजै\nकर गुजरान गरीबी में\nमन लाग्यो मेरो यार फ़कीरी में॥\n\nआखिर यह तन छार मिलेगा\nकहाँ फिरत मग़रूरी में\nमन लाग्यो मेरो यार फ़कीरी में॥\n\nप्रेम नगर में रहनी हमारी\nसाहिब मिले सबूरी में\nमन लाग्यो मेरो यार फ़कीरी में॥\n\nकहत कबीर सुनो भयी साधो\nसाहिब मिले सबूरी में\nमन लाग्यो मेरो यार फ़कीरी में॥ ","title":"मन लाग्यो"}