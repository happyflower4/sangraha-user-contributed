{"title":"अरे दिल","author":"कबीर","lang":"ब्रज भाषा","genre":"कविता","text":"अरे दिल,\n\nप्रेम नगर का अंत न पाया, ज्‍यों आया त्‍यों जावैगा।।\n\nसुन मेरे साजन सुन मेरे मीता, या जीवन में क्‍या क्‍या बीता।।\n\nसिर पाहन का बोझा लीता, आगे कौन छुड़ावैगा।।\n\nपरली पार मेरा मीता खडि़या, उस मिलने का ध्‍यान न धरिया।।\n\nटूटी नाव, उपर जो बैठा, गाफिल गोता खावैगा।।\n\nदास कबीर कहैं समझाई, अंतकाल तेरा कौन सहाई।।\n\nचला अकेला संग न कोई, किया अपना पावैगा।\n\n\n2.\n\nरहना नहीं देस बिराना है।\n\nयह संसार कागद की पुड़िया, बूँद पड़े घुल जाना है।\n\nयह संसार काँटे की बाड़ी, उलझ-पुलझ मरि जाना है।\n\nयह संसार झाड़ और झाँखर, आग लगे बरि जाना है।\n\nकहत कबीर सुनो भाई साधो, सतगुरू नाम ठिकाना है। "}